Egyedi   adásvételi szerződés (tényleges vásárlás) az Eladó és a Vevő között a   rendelés véglegesítése következtében, az eladói visszaigazolás   megküldése mellett, magyar nyelven létrejövő, írásba foglaltnak minősülő   jogügylet, amelynek a mindenkor hatályos ÁSZF elválaszthatatlan   mellékletét képezi;  
Eladó a Büki Gyógyfürdő Zrt. (székhely: 9740 Bük, Termál körút   2/A.; cégjegyzékszám: Cg. 18-10-100542; adószám: 11302605-2-18; vezető   tisztségviselő: Cziráki László vezérigazgató);  
Bükfürdő honlap az Eladó részéről üzemeltetett, a www.bukfurdo.hu domain név alatt fellelhető internetes oldal (weboldal);  
Szerződő Felek az Eladó és az egyedi adásvételi szerződést Vevőként megkötő jogalany együttes megnevezése;  
Szolgáltatás az Eladó weboldalán aktuálisan megrendelhető   ajándékutalványok eladói tulajdonjogának a Vevő részére – a vételár   maradéktalan teljesítése ellenében – történő átruházása;  
Termék az Eladó részéről nyújtott, a Bükfürdő honlapon található ajándékkártyák;  
Vételár a megkötésre került Egyedi adásvételi szerződés alapján Eladó által nyújtandó Szolgáltatás ellenértéke;  
Vevő minden olyan – a hatályos magyar jog szerint – természetes   vagy jogi személy, illetőleg jogi személyiség nélküli egyéb jogalany,   aki (amely) az Eladó termékét a Bükfürdő honlap igénybevételével online   megvásárolja;  
I.3. A weboldalon 18. életévét betöltött természetes személy   vásárolhat. A vevő a megrendelő e-mail elküldésével elfogadja a   Szolgáltatásra vonatkozó szerződés feltételeit, és az ÁSZF   rendelkezéseit. A szerződés (megrendelés) létrejöttével Vevő kijelenti,   hogy a jelen ÁSZF-ben foglalt feltételeket – így különösen az ÁSZF II.   pontjában foglalt tájékoztatást – megismerte és magára nézve kötelezőnek   elfogadta, továbbá a Szolgáltatás igénybevételéhez szükséges adatai   kezeléséhez az ÁSZF-ben, valamint az Adatkezelési tájékoztatóban   meghatározott körben hozzájárult.  
I.4. A létrejött szerződés írásbeli szerződésnek minősül, a   szerződés létrejöttét a Vevő által megadott, elektronikusan elmentett   vásárlási adatok igazolják, amelyeket az Eladó a számvitelre és adózásra   vonatkozó jogszabályokban meghatározott határidőig őriz. A Vevő által   begépelt adatok, a termékre vonatkozóan az Eladó rendszerében őrzött   adatok, a tranzakció banki visszaigazolása, illetve az ÁSZF szövegezése   együttesen alkotják az írásbeli szerződést.  
A 45/2014. (II.26.) Korm. rendelet szerinti, a távollévők között   kötött szerződésekre vonatkozóan a szerződéskötést megelőző   tájékoztatás:  
a.) Az Eladó neve az I. pontban található
b.) Az Eladó üzleti tevékenységének helye az I. pontban megjelölt   cím. A Fogyasztó a panaszait a Szolgáltató I. pontban megjelölt bármely   elérhetőségére címezheti. Eladó a panaszok kezelését fogyasztóvédelmi   referens bevonásával végzi.
c.) A vállalkozás székhelye szerint illetékes békéltető testület   neve és székhelyének postai címe weboldalunk „Adatkezelés” pontjában   található.
d.) A szerződés szerinti termékért járó ellenszolgáltatás   általános forgalmi adót tartalmazó teljes összegét a vásárlási felület   „Kosár” oldala tartalmazza, megjelölve a bruttó árat.
e.) A Vevő az ügyleti döntése meghozatala előtt tájékoztatást kap az ajándékkártyák érvényességi idejéről.
f.) A Vevőnek tudatosan kell eljárni a vásárlásai során, amelybe beletartozik, hogy elolvassa és elfogadja az ÁSZF-et.
g.) A Vevőt megillető elállási és felmondási jog gyakorlásának   feltételeiről és határidejéről szóló információkat a jelen dokumentum   IV. pontja tartalmazza.
h.) A fizetés átutalással történik. A megrendelés   visszaigazolásakor az Eladó a banki adatairól Vevőt az általa által   megadott e-mail címen tájékoztatja. A megrendelést Eladó az   ajándékkártya értékének átutalása után postai úton teljesíti. Eladó a   kártyát az átutalást követően a Vevő által megadott címre ajánlott  küldeményként postázza. A postai kiszállítás ingyenes.
i.) A távollévők között kötött szerződés megkötését követően   Eladó tartós adathordozón – visszaigazoló e-mail formájában -   visszaigazolást ad Vevőnek a megkötött szerződésről.
j.) Eladó fenntartja magának a jogot, hogy a Vevő megrendelését   indokolt esetben visszautasítsa, így különösen valótlan, vagy hiányos   adatok megadása, illetve a Rendszerrel történő bármilyen visszaélés   esetén.
k.) Vevőt teljeskörű felelősség terheli a felhasználói fiókjához   tartozó felhasználónév és jelszó párossal, illetve azon keresztül   történő mindennemű vásárlással és egyéb tevékenységgel kapcsolatban. A   jelszó tárolásából vagy a felhasználónév és a jelszó harmadik személy   részére való átadásából eredő károkért az Eladó nem felel.
I.) Vevő kijelenti, hogy adatai a valóságnak megfelelően kerültek   megadásra a rendszerben. Az Eladó kizárja felelősségét a vásárlás során   téves, hibás vagy hamis adatok vagy e-mail cím megadásából eredő   kárért. Eladó a Vevő által megadott adatoknak megfelelően felel a   teljesítésért és a bizonylat kiállításáért.
II.1. A Szerződő Feleknek a jognyilatkozataikat (pl. az elállást,   stb.) az Eladó székhelyére, illetve a Vevőnek a vásárlás során, a   szállítási adatok között megjelölt megfelelő elérhetőségére kell   megküldeniük. Ezektől eltérő címre érkező jognyilatkozatok nem   tekinthetők érvényesen tett nyilatkozatnak.  
II.2. Az egyedi adásvételi megállapodásban, illetőleg az   Általános Szerződési Feltételekben nem szabályozott kérdésekben, továbbá   a kötelmi jogviszonyból felmerülő esetleges jogviták eldöntésére a   magyar jog, elsősorban a Polgári Törvénykönyvről szóló 2013. évi V.   törvény (Ptk.) vonatkozó rendelkezései irányadók. Szerződő Felek   rögzítik továbbá, hogy abban az esetben, ha az Egyedi adásvételi   szerződés, illetve az ÁSZF a magyartól eltérő nyelven is elfogadásra   kerül, a nyelvi ellentmondások feloldására a magyar nyelvű megállapodást   tekintik irányadónak.  
II.3. A Szerződő Felek rögzítik, hogy az egyedi adásvételi   megállapodásból – ideértve az Általános Szerződési Feltételeket is –   származó jogvitájukat elsősorban békés úton próbálják meg rendezni,   ezért jogvita esetén egyeztetni kötelesek. Amennyiben az egyeztetésük   nem vezetne eredményre, a fogyasztói jogviták kivételével, Szerződő   Felek a nemzetközi magánjogról szóló 2017. évi XXVIII. tv.-ben   foglaltakra figyelemmel Magyarország kizárólagos joghatóságát, valamint a   járásbírósági hatáskörbe tartozó vagyonjogi ügyben – ideértve a   fogyasztói jogvitákat is - megindítandó polgári peres eljárásban a   Kőszegi Járásbíróság kizárólagos illetékességét kötik ki (alávetéses   illetékesség).  
III.1. A Vevő az Eladó szolgáltatásaihoz a www.bukfurdo.hu elnevezésű weboldalon keresztül fér hozzá.  
III.2. A Vevő vásárláshoz, bankkártyás fizetéshez kapcsolódó, a   szerződés teljesítése érdekében megadott adatai kezelésére 2011. évi   CXII. törvény, illetve a 2016/679 EU rendelet előírásai szerint, az   Adatkezelési Tájékoztatóban foglaltaknak megfelelően kerül sor.  
III.3. Az Eladó nem vállal felelősséget a www.bukfurdo.hu   honlap használatából eredő közvetett vagy közvetlen kárért, így az ott   fellelhető bármilyen tippet, ötletet, elgondolást, javaslatot bárki csak   a saját kockázatára alkalmazhatja. Az oldal feltöltésekor keletkezett   esetleges hibákért, elírásokért felelősséget nem vállalunk.  
III.4. Az Eladó nem tartozik felelősséggel továbbá azokért az   esetlegesen bekövetkező károkért, veszteségekért, költségekért, amelyek a   www.bukfurdo.hu honlap vagy a   pénzintézeti weboldal használatából, azok használatra képtelen   állapotából, nem megfelelő működéséből, üzemzavarából, az adatok bárki   általi illetéktelen megváltoztatásából keletkeznek, továbbá amelyek az   információtovábbítási késedelemből, számítógépes vírusból, vonal- vagy   rendszerhibából, vagy más hasonló okból származnak.  
III.5. A Vevő oldaláról a vásárlás folyamán, még a vásárlás   véglegesítése előtt esetlegesen felmerülő adatbeviteli hibák  azonosítására és kijavítására a felhasználói felület értelemszerű   alkalmazásával nyílik lehetőség.  
IV. 1. A vevőnek jogában áll a megrendelést követően 12   (tizenkét) órán belül a vásárlástól elállni. Ez esetben az elállás okán a   vevőnek fizetési kötelezettsége nincs. A lemondást e-mailben jelezheti a   marketing@bukfurdo.hu címen.
A vevő az ajándékkártya átvételét   követően 14 (tizennégy) napon belül indoklás nélkül elállhat a   vásárlástól a fogyasztó és a vállalkozás közötti szerződések részletes   szabályairól a 45/2014 (II.26) Kormányrendelet 4.§ és 5.§ szerint. A   Vevő nem gyakorolhatja elállási jogát fenti kormányrendelet 29.§ (1)   bek. a) pontja szerinti esetben. A szolgáltatás az ajándékkártya   beváltásakor teljesítettnek minősül. Az ajándékkártya visszaküldésének   költsége Vevőt terheli.  
IV. 2. A vevő elállása esetén a www.bukfurdo.hu   webáruház üzemeltetője az áru ellenértékét haladéktalanul, de legkésőbb   az elállásról való tudomásszerzést követő 14 (tizennégy) napon belül   visszatéríti.  
IV.3. Előre nem látott körülmény, akadály (vis maior)   bekövetkezése esetén, ideértve a rendkívüli időjárási viszonyokat is, az   ajándékkártya beváltásával megvásárolt szolgáltatások, belépőjegyek   árát sem részben, sem egészben nem téríti vissza Eladó.  
Banki átutalás: E-mail útján történő megrendelés esetén. A   megrendelés visszaigazolásával egyidejűleg Eladó a banki adatairól   tájékoztatja Vevőt. Az ajándékkártya értékének megfizetésekor a banki   utalás költségei a Vevőt terhelik. A kártyát Eladó a banki átutalással   történő fizetést követően postai úton juttatja el vevő részére.  
Személyes vásárlás: az ajándékkártya megvásárolható a Bükfürdő   Thermal & Spa® információs pultjainál, ez esetben a fizetés módja   kizárólag készpénzes fizetés.  
V. 2. A Büki Gyógyfürdő Zrt. minden bankkártya elfogadás során   keletkezett és birtokába jutott tranzakciós adatot, azaz a   kártyabirtokos / a megrendelő nevét, kizárólag a kártyabirtokos által   engedélyezett tranzakció végrehajtása céljából használ fel az   információs önrendelkezési jogról és az információszabadságról szóló   2011. évi CXII. törvény, a 2016/679 EU rendelet, a hitelintézetekről és a   pénzügyi vállalkozásokról szóló 1996. évi CXII. törvény   rendelkezéseinek betartásával, az Adatkezelési Tájékoztatóban   foglaltaknak megfelelően.  
VI.1. Eladó indokolt esetben az üzemidő alatt egyes területét   részben vagy egészben lezárhatja (pl. műszaki okok, rendezvények), ezért   a vevőnek nem tartozik kártérítéssel.  
VI.2. Eladó a vendégforgalomnak megfelelő szolgáltatáskapacitást   biztosít, fenntartja a jogot és saját hatáskörben dönt, hogy alkalmaz-e   díj visszafizetést, ha technikai hibából eredő szolgáltatáscsökkentés   történik.  
VI.3. A társaság területén kamera megfigyelő rendszer működik, az   arra vonatkozó jogszabályok betartása mellett, a vendégek biztonsága   érdekében.  
Az üzemeltető tudomására jutott adatok, szabályozott módon   kerülnek kezelésre, melyet az Elektronikus megfigyelési és   eszközhasználati szabályzat tartalmaz. A szabályzat elérhető a Bükfürdő  Thermal & Spa főbejáratánál kifüggesztve. A jogérvényesítési   nyomtatványok elérhetők és letölthetők a weboldal Adatkezelés pontjánál.  
VI.4. Az Ajándékkártya a feltöltés dátumától számított 1 éven   belül váltható be a Bükfürdő Thermal & Spa® pénztárainál. A kártya  értékkel csak feltöltés után rendelkezik, PIN kód nélküli, nem   névreszóló, nem tiltható le, a mindenkori birtokosa használhatja fel.  
Az ajándékkártyára feltöltött összeget – minimum 3.000,- Ft-ot -,   a kártya birtokosa bármely, a Bükfürdő Thermal & Spa® aktuális   árlistájában szereplő szolgáltatásra beválthatja (kivételt képeznek a  Termál Kemping szolgáltatásai, a társadalombiztosítás (NEAK) útján   igénybe vehető kezelések, szaunafelöntések, illetve a kölcsönzési és   letéti díjak).  
A kártya birtokosa az ajándékkártyát a kártyára töltött összeg   erejéig használhatja fizetőeszközként. Amennyiben a megvásárolni kívánt   szolgáltatás(ok) értéke magasabb, mint a kártyán rendelkezésre álló   összeg, úgy a különbözet megfizetésére más fizetőeszköz (készpénz,   bankkártya, SZÉP kártya) felhasználásával van mód. Az ajándékkártya   egyenlege egy vagy több alkalommal használható fel.  
Az ajándékkártya tulajdonosának azt a személyt kell tekinteni,   akinek a kártya a birtokában van. Az ajándékkártya bárkire szabadon   átruházható, egyenlege készpénzre nem váltható, bankkártyára nem   utalható, másik ajándékkártya vásárlására nem fordítható. Az   ajándékkártya visszavásárlására nincs mód. Az kártya a kiállítástól   számított 12 hónapig érvényes, a rajta feltüntetett összeg felhasználása   az érvényesség ideje alatt egy vagy több alkalommal, a teljes összeg  felhasználásáig lehetséges. A kártya érvényességének meghosszabbítására   az érvényesség lejárta előtt egy alkalommal maximum hat hónap   időtartamra van lehetőség. Az érvényesség lejártát követően - az   ajándékkártya -, vásárlás ellenértékének kiegyenlítésére nem   használható, a fel nem használt ajándékkártya értékének visszatérítésére   nincs mód. Az ajándékkártya nem tölthető fel újra. A kártya értékéről   és érvényességi idejéről a fürdő információjában érdeklődhet.  
A Büki Gyógyfürdő Zrt. nem vállal felelősséget az ajándékkártya elvesztéséért, megrongálódásáért vagy megsemmisüléséért. Az   ajándékkártya elvesztése, megrongálódása, megsemmisülése esetén nem   pótolható.  
Az ajándékkártya felhasználása során egyes szolgáltatások vásárlása esetén letéti díj vagy bérlési díj léphet fel költségként, ami   ajándékkártyával nem fizethető. Bővebb információ és árlista elérhető a   bejáratnál kifüggesztve vagy a www.bukfurdo.hu honlapon. A letéti díj a helyszínen készpénzben, amely távozáskor, a chipes adathordozó leadásakor visszaadásra kerül.  
A szauna szolgáltatást is tartalmazó belépőjegyek esetében: a szaunavilág textilmentes övezet, szaunalepedő igénybevételekor a   helyszínen kaució fizetendő.  
VI.5. A Bükfürdő Thermal & Spa szolgáltatásainak   igénybevételének további feltételeit a Házirend tartalmazza, amely   megtalálható a Főbejáratnál, valamint elérhető és letölthető a weboldal   Adatkezelés pontjánál .  