Jelen Általános Szerződési Feltételek (a továbbiakban: „ÁSZF”) érvényesek a Media Markt Magyarország Kft. (továbbiakban: „MMM”) által üzemeltetett www.mediamarkt.hu honlapon (továbbiakban: „Media Markt Webáruház“) elérhető és megvásárolható, valamint az MMM ügyfélszolgálatán (tel.: +36/1/358-6600) keresztül megrendelhető valamennyi árucikkre, illetve elektronikus kereskedelmi szolgáltatásra (továbbiakban összefoglalóan: Termék). A Media Markt Webáruház használatához szükséges azon technikai tájékoztatást, melyet ezen Általános Szerződési Feltételek nem tartalmaznak, a Media Markt Webáruház honlapján elérhető egyéb tájékoztatások nyújtják.
Az ÁSZF hatálya kiterjed minden olyan kereskedelmi ügyletre, amely a Media Markt Webáruház (és adott esetben a Media Markt offline áruházak valamelyike) és a Vásárló (a továbbiakban: „Vásárló”) között elektronikusan jön létre.
A Vásárló fogalma magában foglalja a fogyasztó fogalmát. A Ptk. 8:1. § 3. pontja értelmében fogyasztó a szakmája, önálló foglalkozása vagy üzleti tevékenysége körén kívül eljáró természetes személy.
A Media Markt Webáruházban vendégként történő vásárlás során a „rendelés jóváhagyása” lépésnél a jelölőnégyzet jelölésével, illetve a regisztráció során a „regisztráció” gomb megnyomásával a Vásárló elfogadja és magára nézve kötelezőnek ismeri el a jelen ÁSZF-ben foglalt rendelkezéseket.
Kiskorú, vagy cselekvőképességében korlátozott személy csak törvényes képviselője beleegyezésével veheti igénybe a Media Markt Webáruház szolgáltatásait. Ezen beleegyezés megszerzése a cselekvőképességében korlátozott személy felelőssége és feladata. A Media Markt Webáruháznak nem feladata és nincs is rá lehetősége, hogy tudja ill. kiderítse ki van az online tranzakciók során a felhasználói oldalon, ezért ennek felelőssége kizárólag a Vásárlót terheli.
A Media Markt Webáruházban megvételre kínált termékek értékesítése kizárólag fogyasztónak minősülő Vásárlók és gazdasági társaságok, mint végfelhasználók részére történik. A termékek kereskedelmi újra, illetve továbbértékesítése nem engedélyezett. A Media Markt Webáruház ebből következően fenntartja a jogot arra, hogy ne fogadjon el olyan szerződéses ajánlatot, amelynél gyanú merül fel arra vonatkozóan, hogy kereskedelmi újra-, illetve továbbértékesítés céljából történt az ajánlattétel.
A termékeket kizárólag háztartásban használatos mennyiségben értékesítjük. Amennyiben feltételezhető, hogy a rendelés ezt a mennyiséget túllépi, úgy a Media Markt Webáruház fenntartja a jogot a Vásárlói ajánlat teljes vagy részleges visszautasítására. Jelen rendelkezés irányadó abban az esetben is, ha a megrendelt termék mennyisége meghaladja az adott termékre a Media Markt Webáruház által Vásárlóként meghatározott maximális darabszámot vagy a megrendelés árkedvezménnyel együtt járó promóciós kampány során történik. Erről Media Markt Webáruház a Vásárlót e-mail útján értesíti. Ilyen esetben a Media Markt Webáruház a Vásárló által már kifizetett, azonban a Webáruház által vissza nem igazolt megrendelések/Termékek eladási árát a Vásárló részére – elsősorban a vásárlói fizetéssel egyező módon - visszatéríti.
Media Markt Webáruház kifejezetten fenntartja a jogot a Vásárló Media Markt Webáruház használatából történő végleges vagy átmeneti kizárására és valamennyi, a Vásárlóhoz kapcsolható megrendelés törlésére, amennyiben a Vásárló a Media Markt Webáruház üzemeltetője által meghatározott ÁSZF, illetve egyéb, a termékoldalon feltüntetett értékesítési feltétel rosszhiszemű megkerülésével, kijátszásával adta le megrendelését.
A megrendelni kívánt termék vagy szolgáltatás részletes jellemzőiről, áráról, valamint a szállítás díjáról, időtartamáról és feltételeiről a Vásárló a termék nevére vagy a terméket ábrázoló képre történő kattintást követően, a termékoldalon tájékozódhat. A Vásárló a termékoldalon a „Kosárba” vagy „Kosárba teszem!” feliratú gombra kattintva tudja a terméket virtuális kosarába helyezni. MMM nyomatékosan felhívja a Vásárló figyelmét, hogy a termék(ek) kosárba helyezése nem eredményezi a termék „lefoglalását”, illetőleg nem jelenti a Vásárló részéről sem a vételi szándék kinyilvánítását, sem a megrendelés véglegesítését, és ennek eredményeként a Vásárló és az MMM között szerződés nem jön létre. Ebből következően előfordulhat, hogy a kosárba helyezett termék bizonyos idő elteltével kikerül a Vásárló kosarából, mivel azt egy másik személy a vásárlás véglegesítését megelőzően megvásárolta.
A vállalkozás köteles gondoskodni arról, hogy a Vásárló a szerződési nyilatkozatának megtételekor kifejezetten tudomásul vegye, hogy nyilatkozata fizetési kötelezettséget von maga után. Ha a nyilatkozat megtétele gomb vagy hasonló funkció aktiválásával jár, a gombot vagy a hasonló funkciót könnyen olvasható módon fizetési kötelezettséggel járó megrendelés vagy ennek megfelelő, egyértelműen megfogalmazott felirattal kell ellátni, amely jelzi, hogy a szerződési nyilatkozat megtétele a vállalkozás javára teljesítendő fizetési kötelezettséget von maga után. Az MMM a Media Markt Webáruházban történő megrendelés során ezen tájékoztatási kötelezettségének akként tesz eleget, hogy a „Vásárlás” feliratú gombra kattintást megelőzően a Vásárló köteles egy jelölőnégyzet kipipálásával kijelenteni többek között, tudomásul vette, hogy a „Vásárlás” gombra történő kattintással kötelező érvényű ajánlatot tesz a kosárba helyezett termék/szolgáltatás/digitális tartalom stb. megvásárlására, ami fizetési kötelezettséget von maga után.
A Media Markt Webáruház használatával kötött szerződés nem minősül írásba foglalt szerződésnek. Az MMM azt nem iktatja, így az utólag nem hozzáférhető, nem megtekinthető. Jogi szempontból a webáruházban leadott megrendelések ráutaló magartatás formájában tett jognyilatkozatnak minősülnek.
Bárminemű tájékoztatás, ügyintézés és szerződéskötés, valamint a szavatossági/jótállási eljárás nyelve a magyar. A szerződés megkötése is kizárólag magyar nyelven történik, arra Magyarország joga az irányadó.
Amennyiben MMM minden gondossága és körültekintése ellenére hibás ár kerül feltüntetésre a Media Markt Webáruházban, akkor MMM nem köteles a terméket/szolgáltatást hibás áron értékesíteni, hanem felajánlhatja Vásárlónak a helyes és tényleges áron történő teljesítést, amelynek ismeretében Vásárló elállhat vásárlási szándékától. Amennyiben a téves árfeltüntetés a távollévők közötti szerződés létrejöttét (ÁSZF 6.3. §) megelőzően módosításra kerül, és a Vásárló az MMM által felajánlott, tényleges vételáron történő vásárlást elutasítja, az MMM a Vásárló által a megrendeléssel adott szerződési ajánlatot nem fogadja el és a megrendelés törlésre kerül.
A Vásárló a “Vásárlás” gombra történő kattintással kötelező érvényű és annak MMM általi elfogadása esetén fizetési kötelezettséggel járó ajánlatot tesz a kosárban található termék(ek) megvételére, valamint az erre vonatkozó jelölőnégyzet kipipálásával elfogadja és magára nézve kötelezőnek ismeri el jelen ÁSZF-et és tudomásul veszi az Adatvédelmi Szabályzat tájékoztatását a személyes adatainak kezelését illetően. A Vásárló ajánlatának, megrendelésének MMM -hez való megérkezése a Vásárló részéről ajánlati kötöttséget eredményez.
A Vásárló részéről a megrendelés leadása nem eredményezi az MMM és a Vásárló közötti szerződés létrejöttét. A Vásárló által elküldött ajánlat (megrendelés) megérkezését az MMM késedelem nélkül, automatikusan generált e-mail útján, legkésőbb 48 órán belül visszaigazolja a Vásárló részére. Ez a visszaigazoló e-mail kizárólag arról tájékoztatja a Vásárlót, hogy a Media Markt Webáruházhoz a megrendelés megérkezett. Vásárló köteles a visszaigazoló e-mail tartalmát ellenőrizni, annak mellékletét ill. abban feltüntetett linkjeit részletesen áttekinteni, az általa megadott adatok, paraméterek helyességét leellenőrizni. A hibásan vagy nem kellő részletességgel megadott adatok, információk okán felmerülő bárminemű probléma, szállítási vagy egyéb többletköltség vagy ellehetetlenülés, késedelem Vásárlót terheli, az a Vásárló kizárólagos felelőssége.
A szerződés csak akkor tekinthető megkötött szerződésnek, amikor a Media Markt Webáruház kinyilvánítja a rendelés elfogadását, amelyet egy külön, Vásárlónak küldött e-mailben igazol vissza. Amennyiben a rendelés az ÁSZF 5.1. pontjának negyedik bekezdésében írtak szerint bontásra kerül, úgy az egyes bontott rendelések esetén a rendelés elfogadására és a szerződés létrejöttére külön-külön e-mail-ek hívják fel a figyelmet. Az adásvételi szerződés ilyen esetben az egyes alrendelésekre külön jön létre.
Amennyiben a megrendelt termék nem beszerezhető a termékoldalon feltüntetett teljesítési időn belül, úgy a Media Markt Webáruház fenntartja magának a jogot, hogy ne fogadja el a Vásárló termék megrendelésére vonatkozó ajánlatát, ebben az esetben szerződéskötés ezen termék tekintetében nem történik, amiről a Vásárló értesítést kap. Amennyiben a fentiek egyazon, több termékre leadott rendelésben szereplő valamely termékre igaz, úgy a szerződés e termék tekintetében nem jön létre, ez azonban a rendelés elfogadását a rendelésben szereplő további termékekre nézve nem érinti. Bármely, az adott termék tekintetében esetlegesen korábban eszközölt kifizetést a Vásárló számára haladéktalanul visszautaljuk.
A megrendelés, vagy annak visszaigazolása akkor tekinthető a Media Markt Webáruházhoz vagy a Vásárlóhoz megérkezettnek, amikor az a címzett számára hozzáférhetővé válik. Nem terheli a Media Markt Webáruházat semmilyen felelősség abban az esetben, amennyiben a visszaigazolás azért nem érkezik meg a Vásárlóhoz, mert hibás e-mail címet adott meg, illetve az e-mail fiók tárhely telítettsége miatt számára nem hozzáférhető.
Amennyiben a rendelést helyszíni átvétel céljából egy, a Vásárló által kiválasztott Media Markt üzletbe szállítják, a Vásárló az általa megadott e-mail címen értesítést kap arról, mikor és hogyan tudja a helyszínen átvenni a rendelését. A Vásárló köteles a rendelést az értesítés kézhezvételétől számított 7 napon belül átvenni. A rendelés átvételéhez a Vásárlónak be kell mutatnia az emailben kapott átvételi értesítést, és az azon feltüntetett speciális QR kódot, amely alapján kollégáink azonosítják a vásárlást. Amennyiben a Vásárló nem veszi át rendelését az átvételi értesítő kézhezvételétől számított 7 napon belül, a Media Markt Webáruház fenntartja magának a jogot, hogy a szerződéstől elálljon.
A Media Markt Webáruház többek között szexuális termékeket (pl. erotikus fehérnemű, intim higiénia, szexuális segédeszközök, krémek, szexuális társasjátékok stb.) is forgalmaz. A vonatkozó jogszabályi előírás értelmében szexuális terméknek minősül minden olyan birtokba vehető forgalomképes dolog, amelynek elsődleges célja a szexuális ingerkeltés, különösen amely nemi aktust vagy egyéb szexuális cselekményt nyíltan ábrázol, illetve emberi testet, testrészt szexuális ingerkeltésre alkalmas módon vagy szexuális ingerkeltés céljából ábrázol, ideértve a - rendeltetése szerint - szexuális ingerkeltésre szolgáló, nemi aktus vagy egyéb szexuális cselekmény során alkalmazható eszközt is, a fogamzásgátlás céljából alkalmazható eszköz kivételével.
A termékleírásban 18 éven felülieknek korhatáros besorolást kapott terméket kizárólag az termék megrendelője veheti át személyesen valamilyen, közigazgatási hatóság által kiadott, érvényes fényképes azonosító okmány (pl. útlevél, személyi igazolvány, vagy jogosítvány) felmutatásával akár a termék Media Markt üzletben történő átvétele, akár kiszállítás esetében. Ilyen árucikk nem adható át meghatalmazott személynek, de nem is szállíttatható ki csomagátvevő pontra sem.
A kiszállított termék a MMM /Media Markt Webáruház tulajdonában marad mindaddig, amíg a vételár- fizetés teljes egészében meg nem történik.
Ha a Vásárló fogyasztónak minősül, megilleti az elállás joga a távollevők között kötött szerződésekről szóló 45/2014. (II. 26.) Kormányrendelet 20. §-a értelmében a Media Markt Webáruházban vásárolt termékek tekintetében.
A fogyasztónak minősülő Vásárlót terheli annak bizonyítása, hogy elállási jogát a 12. pontban meghatározott rendelkezéseknek, illetve a vonatkozó jogszabályi rendelkezéseknek megfelelően gyakorolta. Ha a fogyasztónak minősülő Vásárló a jogszabályi határidőben, minden kétséget kizáróan igazolható módon nem küldi meg elállási nyilatkozatát, ez úgy minősül, hogy a fogyasztónak minősülő Vásárló nem teljesítette az elállási jog gyakorlásához szükséges feltételeket, ezért a szerződése nem kerül felbontásra, szerződése továbbra is hatályban marad. Írásban történő elállás esetén azt határidőben érvényesítettnek kell tekinteni, ha a fogyasztónak minősülő Vásárló az erre irányuló nyilatkozatát az elállási időszak alatt (akár a 14. naptári napon) elküldi a MMM részére.
A termék MMM részére történő visszaküldésének költsége a fogyasztónak minősülő Vásárlót terheli. Az MMM-nek az utánvéttel visszaküldött csomagot nem áll módjában átvenni. A termék visszaküldési költségén kívül az elállás kapcsán a Vásárlót semmilyen más költség nem terheli.
Felhívjuk a figyelmet, hogy a fogyasztónak minősülő Vásárló szerződéstől való elállása esetén az MMM akkor kerül abba a helyzetbe, hogy a vételárat és a költségeket a jogszabályoknak megfelelően vissza tudja téríteni a Vásárló részére, ha az elállással érintett terméket kézhez vette. A fogyasztó elállási nyilatkozatának kézhezvételét követően ezért az MMM az elérhető legrövidebb időn belül, de legkésőbb a termék átvételétől, azaz a bármely magyarországi MediaMarkt áruházban történő leadás napjától vagy a visszaküldési postacímen az MMM általi átvétel napjától számított 14 napon belül téríti vissza a fogyasztónak minősülő Vásárló által teljesített valamennyi ellenszolgáltatást.
Abban az esetben, ha a fogyasztónak minősülő Vásárló a termék megvásárlására irányuló szerződéstől egyoldalú nyilatkozattal eláll, azonban az elállással érintett terméket annak jellege, tulajdonságai, illetve működése megállapításához szükséges használatot meghaladó mértékben használta, a termékben bekövetkező értékcsökkenésért felelősséggel tartozik. Ezen értékcsökkenéssel arányos összeget az MMM az elállási joggal érintett termék vételárának visszatérítése során érvényesíti, azaz ezen összeget a visszatérítendő vételárból beszámítással levonja. Az értékcsökkenés nagysága az elállással érintett termék jellege, értéke (vételára), valamint a fentiek szerinti használatból eredő kopás/elhasználódás mértéke alapján kerül megállapításra.
A 45/2014. (II. 26.) Korm. rendeletben foglalt kötelezettségeken túl a Media Markt Webáruház az online vásárlástól számított 15. és 60. nap között a fogyasztónak minősülő Vásárló számra elállási jogot biztosít az alábbi feltételekkel: a jogszabályi kötelezettséget (10.§ (2) bekezdése szerinti elállási jog) meghaladó időtartam alatt gyakorolt elállás esetén a fogyasztónak vissza kell juttatnia a terméket sértetlen, hibátlan állapotban összes tartozékával és eredeti csomagolásával együtt, továbbá a vásárlást igazoló eredeti számlát az MMM részére.
A Media Markt Webáruház digitális tartalmakat (szoftver, filmművészeti alkotás stb., továbbiakban: „digitális tartalom”) is értékesít. Ezen értékesítési forma során semmilyen kézzelfogható, fizikailag is létező dolog, például adathordozó, nyomtatott kézikönyv, tok stb. nem kerül a Vásárló részére megküldésre. Ilyen esetekben a Vásárló egy egyedi letöltő kódot kap e-mailben a vásárlási folyamat végén, aminek a segítségével az e-mail-ben található linkre kattintva töltheti le a megvásárolt digitális tartalmat az internetről, illetőleg a kiadó honlapjáról, majd a digitális tartalomtól függően aktiválnia kell azt.
Digitális tartalom vásárlása esetén a fogyasztó nem gyakorolhatja a 45/2014. (II. 26.) Kormányrendelet 20. §-ában meghatározott elállási jogát (lásd 29.§ (1) bekezdés, m) pont) a nem tárgyi adathordozón nyújtott digitális adattartalom tekintetében, ha a Media Markt a fogyasztó kifejezett, előzetes beleegyezésével kezdte meg a teljesítést és a fogyasztó e beleegyezésével egyidejűleg nyilatkozott annak tudomásul vételéről, hogy a teljesítés megkezdését követően elveszíti a 20. § szerinti elállási jogát.
Fizikai szoftver vásárlása esetén a fogyasztó nem gyakorolhatja a 45/2014. (II. 26.) Kormányrendelet 20. §-ában meghatározott elállási jogát (lásd 29.§ (1) bekezdés i) pont), ha az átadást követően a fogyasztó a csomagolást felbontotta.
A Media Markt Webáruházat üzemeltető MMM lehetőséget biztosít digitális formában kibocsátott Media Markt Ajándékkártya (a továbbiakban: Online Ajándékkártya) online megvásárlására.
Az MMM-t termékeire vonatkozóan a fogyasztóként vásárló személyekkel szemben a Polgári törvénykönyv és a 151/2003. (IX. 22.) Korm. rendelet alapján jótállási kötelezettség terheli, amely azt jelenti, hogy a jótállás időtartama alatt a felelősség alól csak akkor mentesül, ha bizonyítja, hogy a hiba a termék nem rendeltetésszerű használatára vezethető vissza.
A jótállás időtartama (a jótállási idő) a tényleges teljesítéssel, tehát a terméknek a fogyasztó részére történő átadásával, vagy ha az üzembe helyezést az MMM vagy annak megbízottja végzi, az üzembe helyezés napjával kezdődik. Ha a fogyasztó a fogyasztási cikket az átadástól számított hat hónapon túl helyezteti üzembe, akkor a jótállási határidő kezdő időpontja a fogyasztási cikk átadásának napja. A fogyasztási cikk kijavítása esetén a jótállás időtartama meghosszabbodik a javításra átadás napjától kezdve azzal az idővel, amely alatt a fogyasztó a fogyasztási cikket a hiba miatt rendeltetésszerűen nem használhatta.
A fogyasztónak minősülő Vásárló az MMM hibás teljesítése esetén az MMM-mel szemben kellékszavatossági igényt érvényesíthet. Fogyasztói szerződés esetén a fogyasztónak minősülő Vásárló az átvétel időpontjától számított 2 éves elévülési határidő alatt érvényesítheti szavatossági igényeit, azokért a termékhibákért, amelyek a termék átadása időpontjában már léteztek. Két éves elévülési határidőn túl kellékszavatossági jogait a fogyasztónak minősülő Vásárló érvényesíteni már nem tudja.
A Vásárló köteles a hibát annak felfedezése után haladéktalanul, de nem később, mint a hiba felfedezésétől számított kettő hónapon belül közölni az MMM -vel.
A szerződés teljesítésétől számított egy éven belül a kellékszavatossági igénye érvényesítésének a hiba közlésén túl nincs egyéb feltétele, ha a fogyasztónak minősülő Vásárló igazolja, hogy a terméket az MMM-től vásárolta (számla vagy a számla másolatának bemutatásával). Ilyen esetben MMM csak akkor mentesül a szavatosság alól, ha ezt a vélelmet megdönti, vagyis bizonyítja, hogy a termék hibája a Vásárló részére történő átadást követően keletkezett. Amennyiben MMM bizonyítani tudja, hogy a hiba oka a Vásárlónak felróható okból keletkezett, nem köteles a Vásárló által támasztott szavatossági igénynek helyt adni. A teljesítéstől számított egy év eltelte után azonban már a Vásárló köteles bizonyítani, hogy az általa felismert hiba már a teljesítés időpontjában is megvolt.
A termék (ingó dolog) hibája esetén a fogyasztónak minősülő Vásárló – választása szerint – a 20. pontban meghatározott kellékszavatossági jogot vagy termékfelelősségi/termékszavatossági igényt érvényesíthet.
Amennyiben a fogyasztónak minősülő Vásárló fogyasztói jogainak megsértését vagy ennek veszélyét észleli, illetve egyéb okból kifogásolja az MMM rendelésével, vásárlásával, jótállási, kellékszavatossági vagy bármilyen egyéb igényével kapcsolatos eljárását, úgy panaszával a Media Markt ügyfélszolgálatához fordulhat az alábbi elérhetőségeken:
Amennyiben Szolgáltató és a fogyasztónak minősülő Vásárló között esetlegesen fennálló fogyasztói jogvita Szolgáltatóval való tárgyalások során nem rendeződik, a fogyasztónak minősülő Vásárló, a lakóhelye vagy tartózkodási helye szerint illetékes békéltető testülethez fordulhat és kezdeményezheti a Testület eljárását, illetve – belföldi lakóhely vagy tartózkodási hely hiányában – fordulhat a Szolgáltató székhelye szerint illetékes Békéltető Testülethez is.
A Nemzeti Média- és Hírközlési Hatóság (továbbiakban: NMHH) – 726/2020. (XII. 31.) Korm. rendeletben foglalt jogszabályi kötelezettségének megfelelően – 2021. december 1. napjától kezdődően az adatok végleges hozzáférhetetlenné tételét biztosító alkalmazás térítésmentes használatát biztosítja az NMHH hivatalos honlapjáról elérhető törlőportálon keresztül a tartós adathordozó eszközt vásárló fogyasztók részére (közszolgáltatás). A közszolgáltatásról további információ az NMHH alábbi linken elérhető oldalán érhető el: https://nmhh.hu/veglegestorles