A szolgáltató neve: Yettel Magyarország Zártkörűen Működő Részvénytársaság (a továbbiakban „Yettel”), melyet a Budapest Környéki Törvényszék Cégbírósága 13-10-040409 cégjegyzékszámon tart nyilván.
A Yettel az Eht. 127. § (1a) bek., 129. § (1a) bek. a) pontja és az (1c) bekezdésre figyelemmel, az Eszr. 5. § (1)-(6) bekezdései alapján irányadó tartalom szerint az alábbiakban bocsátja lakossági (egyéni) előfizetői rendelkezésére az Előzetes Tájékoztatást az ÁSZF-be építetten, az abban foglalt alábbi rendelkezéseknek a jogszabályokban foglalt kötelező lenti tartalmi elemeinek való megfeleltetése útján.
ÁTADÓ SZOLGÁLTATÓ: Az a mobil előfizetői szolgáltatást nyújtó szolgáltató, amelynek előfizetője a szolgáltatóváltási eljárásban az előfizetői szerződést a meglévő szolgáltatásokra megszünteti, vagy a számhordozási eljárásban az előfizetői szerződés megszüntetésével, vagy egyes számok esetében módosításával a hívószámot egy másik mobilszolgáltatóhoz hordozza át.
BELTÉRI LEFEDETTSÉG: Mindazon terület, ahol a felhasználó épületek belsejében is képes hívást kezdeményezni, illetve fogadni, továbbá egyéb forgalmat bonyolítani. A becsült beltéri ellátottság a legalsó, de még a felszín feletti épületrészekre vonatkozik. Az épületek felépítése és a használt építőanyagok nagyban befolyásolják a vételi jelszintet, ezért az előrejelzések egy átlagos struktúrát feltételezve készülnek.
EGYÉNI (LAKOSSÁGI) ELŐFIZETŐ: Az a természetes személy Előfizető, aki az Előfizetői Szerződés megkötésekor úgy nyilatkozott, hogy gazdasági vagy szakmai tevékenységi körén kívül veszi igénybe a Szolgáltatást.
ELŐFIZETŐI SZERZŐDÉS: az Előfizető és a Yettel között a hatályos jogszabályokban foglalt feltételek szerint az előfizetői elektronikus hírközlési szolgáltatások igénybevételére, illetve műsorterjesztési szolgáltatás igénybevételére létrejövő szerződés ill. annak módosítása, amely a Szolgáltató ÁSZF-jéből, a Szolgáltató ÁSZF-jében beépítetten megjelenő Előzetes Tájékoztatásból és az Egyedi Előfizetői Szerződésből (ez utóbbi: „EESZ”), valamint az előfizetői szerződés adatainak összefoglalójából („Szerződésösszefoglaló”) áll.
HATÁROZOTT IDEJŰ ELŐFIZETŐI SZERZŐDÉS: amennyiben a Számlás Előfizető szerződéskötéskor vagy a szerződés ideje alatt a Yettel által nyújtott kedvezmény fejében kedvezményes időszakra tesz kötelezettségvállalást (hűségvállalást), úgy Előfizetői Szerződése határozott idejű. Ahol az ÁSZF kötelezettségvállalás és hűségvállalás fogalmakat említi, ott határozott idejű Előfizetői Szerződést kell ezalatt érteni. A hűségidő lejártával, illetőleg a hűségvállaláshoz kapcsolódó kötbér megfizetésével a felek között új, határozatlan idejű előfizetői jogviszony jön létre változatlan hívószámra – kivéve, ha a felek a szerződéskötéskor vagy annak folyamán megállapodnak a további határozott időtartamra történő meghosszabbításról, illetőleg ha a szerződés megszüntetéséről a határozott idő lejártát megelőzően írásban az Előfizető egyoldalúan nyilatkozik vagy az Előfizető és a Yettel ebben megállapodnak.
JOGELLENES TARTALOM: bármely olyan információ, amely önmagában vagy egy tevékenységgel kapcsolatban, beleértve a termékek értékesítését vagy a szolgálatások nyújtását, nem felel meg az Európai Unió jogának illetve Magyarország vagy bármely más európai uniós tagállam – az uniós joggal összhangban álló – jogának, függetlenül az adott jog pontos tárgyától vagy jellegétől.
Az Előfizető az előfizetői jogviszony létesítésével tudomásul veszi, hogy az EESZ-en kívül a jelen ÁSZF-ben, valamint a jelen ÁSZF elválaszthatatlan részét képező mellékletekben és ezeknek a részét képező Előzetes Tájékoztatásban, valamint a Szerződésösszefoglalóban foglaltak is az Előfizetői Szerződés részét képezik, az üzleti előfizetői szerződések kivételével, és az ott meghatározottak szerinti díjakat a Szolgáltatás igénybevételéért köteles megfizetni.
A Yettel az előfizetői jogviszony fennállta alatt, illetve az Előfizetői Szerződés megszűnését követően csak abban az esetben köt az Előfizetővel ismételten Előfizetői Szerződést, biztosít részére kedvezményes készülékvásárlási lehetőséget, ha az Előfizetőnek nem áll fenn a Szolgáltatás igénybevételéből eredő, el nem évült díjtartozása a Yettellel szemben, vagy a korábbi Előfizetői Szerződés megszűnésére nem a Yettelnek az Előfizető szerződésszegésére visszavezethető felmondásával került sor. Az új Előfizetői Szerződés megkötésekor az Előfizető köteles az esetleges egyszeri csatlakozási díjat ismételten megfizetni.
Az Előfizető a szerződéskötést követően a szolgáltatás nyújtásának megkezdésétől számított 14 napon belül az EESZ-t azonnali hatállyal felmondhatja, ha az előfizetői szerződés további teljesítéséhez fűződő érdeke azért szűnt meg, mert az előfizetői szerződésben megjelölt előfizetői hozzáférési ponton vagy cím, helyrajzi szám szerint megjelölt Igénybevételi helyen a szolgáltatás minősége nem felel meg az EESZ-ben foglaltaknak, vagy a szolgáltatás nem vehető igénybe; avagy amennyiben az internet-hozzáférési szolgáltatás nem teszi lehetővé az EESZ alapján nyújtott digitális tartalom vagy alkalmazás elérését, használatát.
A Yettel köteles ingyenesen biztosítani, hogy Előfizetője vagy Szolgáltatásának igénybevevője elérhesse a segélyhívó szolgálatokat – beleértve a „112”-t (Egyszerűsített Európai Segélyhívószámot) –, valamint a segélyszolgálati állomásokat. A segélyhívások megválaszolása céljából a Yettel köteles a segélyhívó szolgálatok és a segélyszolgálati állomások rendelkezésre bocsátani – külön jogszabályban meghatározott módon – a hívó fél azonosítására, illetve a helymeghatározásra vonatkozó adatokat abban az esetben is, ha az adott személy letiltotta hívószámának kijelzését, illetve nem adta hozzájárulását a helymeghatározási adatok kezeléséhez, vagy visszavonta azt.
A Yettel jogosult az általa nyújtott mobil internet szolgáltatás minőségét (pl. az adatátvitel sebességét) ideiglenesen csökkenteni, abban az esetben, ha az közelgő hálózati torlódás megelőzése, valamint kivételes vagy ideiglenes hálózati torlódás hatásainak csökkentése érdekében indokolt. Hálózati torlódás alakul ki abban az esetben, ha az aktuális időpontban az előfizetők szolgáltatás iránti igénye meghaladja az elérhető hálózati kapacitásokat.
Ha a hálózat egységességével kapcsolatos és a szolgáltatás biztonságát érintő vagy veszélyeztető esemény következtében korábban nem ismert, új biztonsági kockázat jelentkezik, a Szolgáltató minden szükséges intézkedést megtesz annak érdekében, hogy tájékoztassa az Előfizetőt a korábban nem ismert, új biztonsági kockázatról, valamint a védelem érdekében az Előfizető által tehető intézkedésekről. A Szolgáltató a tájékoztatásért külön díjat nem kér az Előfizetőtől. A Szolgáltató által nyújtott tájékoztatás nem mentesíti a Szolgáltatót a védelem érdekében teendő, a hálózat egységességével és a szolgáltatás megszokott biztonsági szintjének visszaállítása érdekében szükséges intézkedések megtétele alól.
A Yettel fenntartja a jogot, hogy a TSM rendelet 3. cikk (3) bekezdése szerint ésszerű, az egyes adatforgalom-típusok megkülöztetése nélküli és arányos forgalomszabályozási intézkedéseket alkalmazzon, amelyek negatív hatással járnak a szolgáltatás minőségére, a hálózata, az azon keresztül nyújtott szolgáltatások, valamint a felhasználói végberendezések integritásának és biztonságának megőrzése érdekében.
Az Előfizető által igénybe vett szolgáltatás és tarifacsomag részletes feltételei határozzák meg, hogy az Előfizető általi adatforgalmazás meghatározott mennyiségben, avagy korlátlanul vehető igénybe, és – amennyiben releváns – az adatkeret kimerítése után a szolgáltatás elérhető-e (pl. külön túlforgalmazási díjak alkalmazása, sebesség csökkentése, vagy az adatforgalmazás nem lehetséges).
Amennyiben a sebesség vagy más szolgáltatásminőségi paraméter tekintetében a szolgáltatás tényleges teljesítménye folyamatosan vagy rendszeresen ismétlődő jelleggel eltér az Előfizetői Szerződésben vállalttól, úgy az Előfizető az ÁSZF 6.2.2. pontja szerint hibabejelentést tehet, azonban a mobiltechnológia sajátos jellemzőire, földrajzi különbségeire és a mindenkori hálózati leterheltségre tekintettel a becsült maximális sebességre vonatkozó szolgáltatásminőségi követelmény esetleges nemteljesítése nem minősül a szolgáltatás hibás teljesítésének, ezért a Yettelt kötbérfizetési kötelezettség ilyen esetben nem terheli [13/2011. (XII.27.) NMHH rendelet 7. § (3) bek.].
Amennyiben az Előfizetőnek az Előfizetői Szerződés teljesítésével kapcsolatosan reklamációja van, a Yettel Ügyfélszolgálatához kell fordulnia telefonon a Yettel hálózatából díjmentesen hívható 1220-as telefonos ügyfélszolgálati vonalon, valamint az 1.2. pontban meghatározott elérhetőségeken .
Amennyiben az Előfizető a fizetendő, vagy az egyenlegére terhelt összeget vitatja, erről írásban értesítenie kell a Yettelt lehetőleg haladéktalanul, de legkésőbb az igénye felmerülésétől számított 30 napon belül. Ezen értesítési kötelezettség határidejének elmulasztása nem érinti az Előfizetői Szerződésből eredő igények érvényesítésének jogát az 1 éves elévülési időn belül.
Amennyiben az Előfizető a vagyonában bekövetkezett kár megtérítésére vonatkozó kártérítési igénnyel kíván élni a Yettellel szemben, az erre irányuló igényét írásban nyújthatja be a Yettel 1.2. pontban meghatározott központi ügyfélszolgálatának postai vagy elektronikus levelezési címére, és csatolnia szükséges minden olyan bizonyítékot, amely a kár mértékének megállapításához és a kártérítési igény elbírálásához szükséges.
Ha a Yettel túllépi azt a határidőt, amelyet az ÁSZF jelen pontjában hivatkozott rendelkezések tartalmaznak, köteles az Előfizető részére kötbért fizetni az ezen határidő eredménytelen elteltétől a szerződésszegő magatartás megszűnésének napjáig terjedő időszakra.
Számhordozás kezdeményezése esetén az Előfizetőnek a Yettellel mint átadó szolgáltatóval szembeni, a számhordozási igény bejelentésének időpontjában fennálló számlatartozása, illetve a határozott időtartamhoz, kedvezményesen vagy egyéb módon kedvezményesen értékesített készülékhez kapcsolódó követelés (például kötbér, részletvételből hátralévő részletek) a számhordozás kezdeményezése esetén lejárttá válik.
Ha az Előfizető Előfizetői Szerződése az Előfizető általi felmondással szűnt meg, a volt Előfizető utólagos számhordozást kezdeményezhet a megszűnt Előfizetői szerződésben szereplő valamennyi számra, vagy a számok egy részére az Előfizetői szerződés megszűnését követő 31 napon belül, ha e jogáról az Előfizetői szerződésben nem mondott le.
Szolgáltatóváltás kezdeményezése esetén az Előfizetőnek a Yettellel mint átadó szolgáltatóval szembeni, a szolgáltatóváltási igény bejelentésének időpontjában fennálló számlatartozása, illetve a határozott időtartamhoz, kedvezményesen vagy egyéb módon kedvezményesen értékesített készülékhez, eszközhöz kapcsolódó követelés (például kötbér, részletvételből hátralévő részletek) a szolgáltatóváltás kezdeményezése esetén lejárttá válik.
Számlás Előfizetés esetén az előfizetői jogviszony határozatlan időre jön létre. Amennyiben azonban a Számlás Előfizető az előfizetői jogviszony létesítésekor vagy a szerződés ideje alatt a Yettel által biztosított kedvezmény fejében meghatározott időre („hűségidő”) többletkötelezettséget vállal („hűségvállalás”), ezen időtartamra az EESZ-ben foglaltak szerint előfizetői jogviszonya határozott lesz.
Kártyás Előfizetés esetén az előfizetői jogviszony határozott időre jön létre. Praktikum, Praktikum Expressz, Praktikum Ász, Praktikum Ász Expressz (600 Ft lebeszélhetőséggel), Praktikum Ász Expressz 3X1000, Praktikum +Net, Praktikum +Net Expressz, Praktikum +Net Mini Expressz, Praktikum + Net Expressz XS, Praktikum + Net Expressz XXL, Yettel Net Praktikum, Yettel Net Praktikum Expressz, MyStart, MyStart Expressz, Yettel Kártyás, Yettel Kártyás Expressz, Hello Kártyás, Hello Kártyás Expressz előfizetés esetén 180 napos; Internet Praktikum Expressz, előfizetés esetén 90 napos határozott időre jön létre; egyéb kártyás előfizetés esetén 1 évre jön létre.
A Yettel kötelezettséget vállal arra nézve, hogy az elektronikus hírközlő hálózata működtetése, karbantartása és ellenőrzése során a Szolgáltatás Előfizetők általi igénybevétele révén keletkezett és tudomására jutó adatokat, információkat (jelen pont tekintetében a továbbiakban „Előfizetőhöz köthető információ”) a vonatkozó jogszabályi rendelkezéseknek megfelelően titkosan kezeli, csak a Szolgáltatás nyújtásához szükséges mértékben használja fel, és harmadik személy tudomására nem hozza. Kivételt jelentenek azok az esetek, ahol a jogszabály ettől eltérő kötelezettséget ró a Yettelre, vagy kifejezetten megteremti a jogalapját az eltérő kezelésnek.
A Yettel az Előfizetőre vonatkozó, a Szolgáltatással összefüggésben álló tájékoztatást - telefonon, illetve - e-mailben (a yettel.hu oldalon található elektronikus űrlap használata esetén) kizárólag a helyes jelszó megadása esetén ad.
Az Előfizetői Szerződés kétoldalú módosításának minősül, ha a Yettel az Előfizetőt az általa megadott adatok alapján nyilvántartott címen, vagy a vonatkozó jogszabályok szerint az Előfizető elérhetőségén a 12.1.3. pontban foglalt módon az ÁSZF és/vagy az EESZ módosítására irányuló ajánlattal a tervezett hatálybalépés előtt kellő időben megkeresi, és az Előfizető a Yettel által küldött ajánlatban foglalt határidőn belül annak elfogadásáról nyilatkozik.
A Yettel jogosult az Előfizetői Szerződés részét képező jelen ÁSZF-et (ideértve annak mellékleteit is), illetve az Előfizetői Szerződést - az EESZ-re kiterjedően - egyoldalúan módosítani. Mivel az Eht. a Yettel jelen pontban foglalt egyoldalú szerződésmódosítását általános jelleggel teszi lehetővé, azaz nem határoz meg és nem ír elő konkrét szerződésmódosítási eseteket, amikor az egyoldalú szerződésmódosításra sor kerülhet, az egyoldalú szerződésmódosítást a Yettel általános jelleggel alkalmazza.
A Yettel fentiek szerinti egyoldalú szerződésmódosítása esetén – az ÁSZF 12.4.2.2. ponttal összhangban - az Előfizető jogosult az Előfizetői Szerződést azonnali hatállyal, további jogkövetkezmények nélkül felmondani a Yettel egyoldalú szerződésmódosítás tárgyában megküldött értesítésének a kézhezvételétől számított 45 napon belül, kivéve abban az esetben: ha a Yettel egyoldalú szerződésmódosítása következtében az Előfizetői Szerződés, illetve a Szolgáltatás igénybevételére vonatkozó feltételek az Előfizető számára kizárólag előnyös módon változnak meg, a Yettel egyoldalú szerződésmódosítása adminisztratív jellegű és nem tartalmaz az Előfizető számára hátrányos rendelkezést, vagy az egyoldalú szerződésmódosítás kifejezetten jogszabályváltozáson, hatósági vagy bírósági döntésen alapul.
A Yettel legalább 30 nappal a módosítás hatálybalépését megelőzően értesíti az Előfizetőket az Előfizetői Szerződésmódosításáról, egyidejűleg tájékoztatja őket a felmondás feltételeiről és jogkövetkezményeiről, valamint Értékesítési Pontjain közzéteszi a módosítást.
Az Előfizetői Szerződés megszűnésével egyidejűleg a szerződésből eredő valamennyi fizetési kötelezettség esedékessé válik. A Yettel az Előfizetői szerződés megszűnésekor megküldi az Előfizető részére az utolsó tárgyidőszakra vonatkozó számlát, illetve az igénybe vett szolgáltatás alapján a Yettelnek még járó és ki nem egyenlített tartozásról kiállított számlát. A megszűnés előtt generált, de a Yettel által csak később feldolgozott forgalom után járó díjat a Yettel jogosult 1 éven belül kiszámlázni. Az Előfizető köteles kiegyenlíteni a számlán feltüntetett időpontig ezeket az összegeket csakúgy, mint a külföldi hálózatból indított vagy külföldi hálózatban fogadott hívások Yettel által megelőlegezett díját.
Az Előfizetői Szerződést az Előfizető (természetes személy vagy egyéni vállalkozó) halála nem szünteti meg. Az Előfizető elhalálozása esetén az öröklésre jogosult (örökös) köteles az Előfizető elhalálozásának tényét a Szolgáltató felé a halottvizsgálati bizonyítvány vagy halotti anyakönyvi kivonat kiállítását követően haladéktalanul bejelenteni és hitelt érdemlően igazolni. Ezt az öröklésre jogosult (örökös) a Yettel Ügyfélszolgálati Pontjain személyesen, illetve elektronikus levélben teheti meg.
A Yettel a határozott idejű (hűségidő vállalásával kötött) Előfizetői Szerződés lejártát követően, vagy amennyiben az Előfizető azt jogosult a határozott idő lejárta előtt felmondani és az esetleges készülékvásárlásból eredő kedvezményekkel a felek elszámoltak, úgy az elszámolást követően a Szerződéssel együtt vásárolt készülék hálózati zárát előfizetői kérésre, díjmentesen feloldja.
Az Előfizető és a Yettel kötelesek együttműködni, valamint az Előfizető a Szolgáltatás szempontjából jelentős tényekről, körülményekről és változásokról a Yettelt köteles késedelem nélkül tájékoztatni.
Az Előfizetőnek használatra átadott SIM-kártya vagy eSIM a Yettel tulajdonát képezi, ezért a tulajdonjoga nem átruházható.
Az Előfizető kizárólag megfelelő hatósági engedéllyel rendelkező vagy megfelelőségi nyilatkozattal ellátott mobiltelefont és adatátviteli eszközt használhat, amely alkalmas a Szolgáltatás rendeltetésszerű igénybevételére és használatára, ennek keretében arra is, hogy a Yettel mindenkori mobil hálózati kódján/kódjain keresztül a Yettel hálózatához kapcsolódni tudjon.
Az Előfizető köteles az Előfizetői Szerződésben szereplő előfizetői adataiban bekövetkező bármely változást 3 napon belül írásban, személyesen bármely Yettel Értékesítési Ponton vagy a Telefonos Ügyfélszolgálaton (1220) közölni a Yettellel; illetőleg az Egyéni Előfizetőnek lehetősége van a https://e-bejelento.gov.hu/ weboldalon üzemeltetett Adatváltozás-kezelési szolgáltatást is igénybe venni.