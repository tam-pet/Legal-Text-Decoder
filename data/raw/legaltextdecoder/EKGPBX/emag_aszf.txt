1.1.1. A Weboldalon történő Megrendeléshez a Felhasználónak/Ügyfélnek a Weboldalon Saját fiókot kell létrehoznia neve, e-mail címe és jelszó megadásával.
1.1.2. Amennyiben a Felhasználó Saját fiók használata nélkül Megrendelést ad le az emag.hu-n, az eMAG részére, a Megrendelés során megadott adatokkal Saját fiókot hoz létre.
1.2.1. Az emag.hu weboldalon keresztül az Ügyfél/Vásárló elektronikus úton Megrendelést adhat le oly módon, hogy a kiválasztott Termék(ek)et a Kosárba helyezi, egyúttal megadja a Megrendelés teljesítéséhez szükséges szállítási és számlázási adatokat, valamint kiválasztja a fizetési és az átvételi módot. A Termék(ek) Kosárba helyezése nem jelenti a Megrendelés véglegesítését.
1.2.2. Az Ügyfél jelen ÁFF elfogadását követően a Megrendelés gombra kattintva véglegesítheti a Megrendelést (ajánlat).
1.2.3. A Megrendelés véglegesítésével az Ügyfél/Vásárló kijelenti, hogy az általa megadott, a vásárláshoz szükséges adatok a valóságnak megfelelnek, és hozzájárul, hogy azokat az  Eladó Megrendelés teljesítése céljából felhasználja, kezelje, különösen, hogy szükség esetén, az Eladó felvegye a kapcsolatot vele a megadott elérhetőségek (email vagy telefon) bármelyikén. A Megrendelés véglegesítésével az Ügyfél vállalja, hogy az általa megjelölt fizetési módon a Megrendelés ellenértékét kiegyenlíti, ennek elmaradása esetén a Megrendelés teljesítését az Eladó megtagadhatja. (A rendelés folyamata: https://www.emag.hu/info/hogyan-rendelhetek-online)
1.2.4. Vásárló a Megrendelés teljesítéséig jogosult a Szerződést módosítani, illetve törölni a Saját Fiókján keresztül – a Kosárba helyezett terméklistáról a termék a termék megnevezése és képe mellett feltüntetett „törlés” gomb segítségével bármikor törölhető
1.3.1. A Megrendelés leadása a Vásárló részéről ajánlattételnek minősül, amelynek az Eladóhoz történő megérkezésekor ajánlati kötöttséget eredményez a Vásárló oldalán. A Megrendelés leadása nem eredményezi az Eladó és Vásárló közötti szerződés létrejöttét. A Megrendelés leadása után a Vásárlóhoz e-mail, és SMS vagy Viber üzenet útján érkezett automatikus rendszerüzenet a Megrendelés rögzítéséről, illetve az ajánlat Eladóhoz történő beérkezéséről szól, így tájékoztató jellegű, és nem jelenti a Megrendelés Eladó általi visszaigazolását (első rendszerüzenet).
1.3.2.  Az online fizetések (online bankkártyás fizetés vagy banki átutalás) esetében az Eladó nem felel a Vásárlónál felmerülő bármely olyan többletköltségért, amely a Vásárló által választott fizetési módtól, vagy a Vásárló kártyakibocsátó bankjától függ (különösen, de nem kizárólagosan devizaárfolyam, egyéb költségek). A Vásárló felelős a kiválasztott fizetési mód kiválasztásából eredő következményekért.
1.3.3. Az Eladó fenntartja a jogot, hogy az Ügyfél által leadott Megrendelést elutasítsa. Eladó elsősorban kiskereskedelmi értékesítést végez, ezért Eladó fenntartja a jogot, hogy a Megrendelésben szereplő Termékek mennyiségéből – a készlettől függően – kevesebbet igazoljon vissza. Különösen, amennyiben a megrendelt termékek mennyisége meghaladja a háztartásban használatos mennyiséget, valamint, ha a megrendelés időszakos kampány során történik.
1.3.4. Az Eladók az Eladási ár visszafizetését az alábbi módokon vállalja: Ha a Vásárló a Megrendelést online bankkártyás fizetéssel egyenlítette ki, úgy a visszafizetés is ilyen módon, a bankkártyát kibocsátó pénzintézet részére kerül visszatérítésre az Eladó – az online fizetést biztosító partneréhez intézett – kérelmére; Ha a Vásárló a Megrendelést banki átutalással egyenlítette ki, úgy az Eladási ár visszatérítése a Vásárló által megadott bankszámlára, banki átutalás formájában történik meg; Ha a Vásárló a Megrendelést utánvétellel egyenlítette ki, és nem járul hozzá az Eladási ár Vásárló által megadott bankszámlára történő banki átutalás formájában történő visszatérítéséhez, akkor az Eladási ár visszatérítése postai úton történik.
1.3.5 Az Eladó az Eladási ár visszatérítését visszatarthatja addig az időpontig, ameddig a megrendelt Termék visszajuttatása részére nem történik meg. A Vásárló köteles haladéktalanul (de legkésőbb a bejelentést követő 14 napon belül) intézkedni az elállásról szóló bejelentését követően a Termék visszajuttatásáról az Eladó részére.
 1.3.6. Ha az Eladó a Vásárló által megrendelt Termék(ek) szállítását nem tudja teljesíteni, úgy erről köteles tájékoztatni a Vásárlót, és a Megrendelés ellenértékét 7 napon belül visszatéríteni részére, ha az kiegyenlítésre került, és a Vásárló is kifejezte és elfogadta a szerződés felbontásának tényét. A Felek megállapodhatnak a Megrendelés teljesítésének átütemezéséről és/vagy módosításáról is.
1.3.7. A emag.hu weboldalt a magyar székhelyű eMAG Magyarország Kft. gazdasági társaság licenceli. Egyes, az oldalról történő vásárlás (Megrendelés) esetében a hatályos magyar jogszabályok értelmében a Nemzeti Adó- és Vámhivatal EKAER (Elektronikus Közúti Áruforgalom Ellenőrző Rendszer) számot kérhet a vásárlótól. Az EKAER szám megszerzése a vásárló (mint Címzett) kötelessége és felelőssége, mint ahogyan a hatályos magyar jogszabályok betartása is. Mindebből következik, hogy ezen jogszabályok megsértéséből eredő következményekért a Vásárló felel. Az EKAER számnak a www.emag.hu részére történő elküldése érdekében kérjük, vegye fel a kapcsolatot a www.emag.hu Ügyfélszolgálatával az info@emag.hu e-mail címen.
1.3.8. Az Eladó – a Vásárló egyidejű értesítése mellett jogkövetkezmények nélkül – törölheti a Vásárló Megrendelését, az alábbi esetekben:-amennyiben a Vásárló online fizetési módot jelölt meg, és a kártyát kibocsátó pénzintézet a tranzakciót nem engedélyezi;-amennyiben a Vásárló online fizetési módot jelölt meg, és az online fizetést biztosító partner nem tudja érvényesíteni a tranzakciót;ha Vásárló által megadott adatok nem fedik a valóságot, nem teljes körűek, vagy nem teszik lehetővé a Megrendelés teljesítését.
1.3.9. Amennyiben Eladó minden gondossága és körültekintése ellenére hibás ár kerül feltüntetésre a weboldalon, akkor az Eladó nem köteles a terméket/szolgáltatást hibás áron szállítani, hanem felajánlhatja a helyes áron történő szállítást, amelynek ismeretében a Vásárló elállhat vásárlási szándékától. Vásárlót ezen elállási jog indokolás nélkül megilleti.
Hibás árnak minősül különösen, de nem kizárólagosan: nyilvánvalóan téves, a termék közismert, általánosan elfogadott vagy becsült árától, vagy a piaci árszintjétől jelentősen eltérő ár, ideértve a „feltűnő értékaránytalanság” esetét is; valamint esetleg rendszerhiba miatt megjelenő “0” Ft-os vagy “1” Ft-os ár.
1.3.10. A megrendelés elektronikus úton megkötött szerződésnek minősül, amelyre a Polgári Törvénykönyvről szóló 2013. évi V. törvény, az Elektronikus Kereskedelmi Szolgáltatások, valamint az információs társadalommal összefüggő szolgáltatások egyes kérdéseiről szóló évi CVIII. törvényben foglaltak irányadók.
1.3.11. Az eMAG bizonyos esetekben együttműködik adományozási program keretében alapítványokkal. Az együttműködés keretében az eMAG a vásárlói számára a vásárlási folyamat során az eMAG által forgalmazott termékek körében„Adományozok” gombot biztosít a www.emag.hu platformon, amelynek segítségével a vásárlók a vásárlásaik során előre meghatározott fix összegű, vagy egyéb általuk meghatározott összegben támogathatják az alapítványt.A megrendelés véglegesítése után nem áll módunkban visszatéríteni az adomány összegét, a vásárló ennek tárgyában sem az alapítvány, sem az eMAG felé követelést nem támaszthat.
1.3.12. A Weboldalon megrendelést leadó Ügyfél/Vásárló tudomásul veszi, hogy a Weboldalon keresztül történő értékesítés kizárólag végfelhasználók részére történik. A weboldalon keresztül vásárolt termékek kereskedelmi célú újra, vagy tovább értékesítése nem megengedett. Ügyfél/Vásárló a jelen ÁFF elfogadásával ezen tényt visszavonhatatlanul tudomásul veszi, és minden ezzel kapcsolatos kártérítési vagy egyéb igényérvényesítésről kifejezetten Mindezek alapján tehát amennyiben az Ügyfél/Vásárló ezen pontot megszegve kereskedelmi újra vagy tovább értékesítés céljából vásárol és értékesít, és ebből eredően őt bármilyen kár, illetve vagyoni hátrány éri (ideértve különösen, de nem kizárólagosan: kötbér), köteles ezt a kárt saját maga viselni, tekintettel arra, hogy a jelen pont alapján az eMAG felelőssége e tekintetben teljes egészében kizárt. A jelen pontot a Felek mind a szerződésszegéssel mind pedig a szerződésen kívüli károkozásért való felelősség tekintetében alkalmazzák. Felek az egyértelműség kedvéért rögzítik, hogy a jelen pont csak és kizárólag a kereskedelmi célú újra vagy tovább értékesítésekből eredő kártérítési és egyéb igényekre vonatkozik, amely nem érinti a Felek egyéb kártérítési igényeit.
1.3.13. Vásárló/Ügyfél által az eMAG ellen kártérítési igény érvényesítése kizárt, ide nem értve a termékfelelősség körébe tartozó olyan kártérítéseket, amelyek esetén az életet, tesi épséget vagy az egészséget érte a károkozás. Kivételnek minősülnek az olyan károk is, amelyeket az eMAG szándékosan vagy súlyosan hanyag módon okozott az Ügyfél/Vásárló részére. Felek rögzítik, hogy az eMAG csak és kizárólag a tipikus, előre látható és ténylegesen bekövetkezett károkért vállal fellelőséget, minden egyéb esetben kizárja azt.
5.1. A Weboldalon szereplő Termékek árai forintban értendők és tartalmazzák az ÁFA-t, valamint a környezetvédelmi termékdíj-köteles termékek esetén a környezetvédelmi termékdíjat.
5.2. A vásárlónak jogában áll eldönteni, hogy a megrendelését, az elérhető fizetési módok közül (beleértve az előre fizetést is) melyiket választja. Egyes fizetési módok többletköltséggel járhatnak, amelyről az eMAG a Megrendelés során tájékoztatja a vásárlót. Az általános forgalmi adóról szóló 2007. évi CXXVII. törvény (Áfa tv.) alkalmazásában nem minősül előlegfizetésnek, ha az ellenértéket megfizetni köteles fél saját döntése alapján előbb fizet, mint a teljesítési időpont. Az ár, a fizetési mód és a fizetési határidő minden Megrendelésben meg van jelölve. Az Eladó számlát bocsát ki a Vásárló számára a megrendelt Termékeket illetően, a Vásárló kötelessége továbbítani a számla hatályos jogszabályok szerinti kibocsátásához szükséges összes adatot és információt.
5.3. A számlán minden rögzített Megrendelés esetében feltüntetésre kerül a megvásárolni kívánt Termékek vételára, a fizetési mód, illetve a fizetési határidő. Az Eladó – a hatályos jogszabályoknak megfelelő – számlát állít ki a megrendelt és kiszállításra kerülő Termékekről. A Vásárló felelőssége, hogy a kiállításra kerülő számlához minden, rá vonatkozó adatot – a valóságnak megfelelően – rögzítsen. Ennek elmulasztása, illetve hiányos vagy hibás rögzítése esetén az Eladó nem kötelezhető új számla kiállítására.
5.4. Amennyiben a számla jövedéki terméket tartalmaz, továbbértékesítés esetén a jövedéki termék származásának igazolására nem alkalmas.
5.5. Az eMAG az értékesített Termékekről szóló számlát elsősorban elektronikus úton bocsátja a Vásárló rendelkezésére. A kiállított számla elektronikus formában elérhető az Ügyfél Saját fiókjából, illetve elektronikus üzenet (e-mail) formájában az elérési link megküldésre kerül a Saját fiókban megadott e-mail címre.
5.6. Amennyiben a Saját fiókban a számlázással összefüggő információk – beleértve a kiállított számlát/számlákat – több mint negyvennyolc (48) órán át nem érhetőek el, úgy a Vásárló erről írásban tájékoztathatja az eMAG ügyfélszolgálatát.
5.7. Az 5.1-5.4. pontban részletezett eljárás csak azon Termékekre és Szolgáltatásokra vonatkozik, amelyeket az eMAG forgalmaz és értékesít.
5.8. „Payment by 1 click” (Fizetés 1 kattintással) fizetési mód: a Weboldalba integrált fizetést feldolgozó szolgáltató által nyújtott fizetési szolgáltatás, amely az Ügyfelek (Vásárlók) számára online bankkártyás fizetési lehetőséget biztosít a Weboldalon történő vásárlás során.
5.9.1. Ezt a fizetési módot az Ügyfél/Vásárló az alábbiak szerint aktiválhatja:
5.9.1.1. Bármikor aktiválható a „Payment by 1 click” (Fizetés 1 kattintással) fizetési mód, ha az Ügyfél/Vásárló Saját fiókjában a „Bankkártyáim” menüpontba lép és kiválasztja a „Bankkártya hozzáadása” opciót. Az Ügyfél/Vásárló ezt követően a fizetést feldolgozó szolgáltató fizetési felületére kerül átirányításra, ahol bankkártya- adatait megadva egy 70,- forint összegű online bankkártyás fizetést kell végrehajtania a bankkártyája beazonosításához, validálásához. Miután a bankkártyát kibocsátó bank beazonosította a bankkártyát, a „Payment by 1 click” (Fizetés 1 kattintással) fizetési mód automatikusan aktiválásra kerül és az így regisztrált bankkártyához Token kerül létrehozásra. Ettől az időponttól kezdve az Ügyfél/Vásárló használhatja a Payment by 1 click” (Fizetés 1 kattintással) fizetési módot bankkártyája Tokenje segítségével az általa leadott jövőbeni rendelések során történő fizetéskor. Fontos: Az Ügyfél/Vásárló bankkártyáján a kártyakibocsátó bank a 70,- forintos összeget zárolja az Ügyfél/Vásárló által megadott bankkártya-adatok, így a bankkártya beazonosítása céljából, azonban ez az összeg nem kerül levonásra az Ügyfél/Vásárló bankkártyájáról. 
5.9.1.2. A „Payment by 1 click” (Fizetés 1 kattintással) fizetési mód a Megrendelés leadásakor is aktiválható: amikor az Ügyfél/Vásárló lead egy Megrendelést, fizetési módként a bankkártyás fizetést választja és aktiválja a „Payment by 1 click” (Fizetés 1 kattintással) fizetési módot, Ezt követően a fizetést feldolgozó szolgáltató fizetési felületére kerül átirányításra, ahol bankkártya-adatait megadja, majd véglegesíti a Megrendelést. A fizetés teljesítéséről szóló visszaigazolást követően az adott bankkártya Tokenje által elérhető a jövőbeni Megrendelések kifizetéséhez.
5.9.1.3. A „Payment by 1 click” (Fizetés 1 kattintással) fizetési mód a Megrendelés leadása után is aktiválható, ha az Ügyfél/Vásárló lead egy Megrendelést, fizetési módként a bankkártyás fizetést választja, de ekkor még nem aktiválja a „Payment by 1 click” (Fizetés 1 kattintással) fizetési módot. A fizetés teljesítéséről szóló visszaigazolást követően az Ügyfélnek/Vásárlónak lehetősége van a Megrendeléshez használt bankkártyája adatainak elmentésére a „Payment by 1 click” (Fizetés 1 kattintással) fizetési mód aktiválásával. Az adott bankkártya Tokenje által elérhető a későbbiekben a jövőbeni Megrendelésekhez kifizetésére.  A jelen pontban (5.7.) foglaltaknak megfelelően a Payment by 1 click” (Fizetés 1 kattintással) fizetési mód aktiválása során az Ügyfél/Vásárló által megadott bankkártya-adatokhoz egy Token kerül hozzárendelésre, így az elérhető a későbbiekben a jövőbeni Megrendelésekhez, azok kifizetése céljából. A „Payment by 1 click” (Fizetés 1 kattintással) fizetési mód aktiválása után az Ügyfél/Vásárló anélkül fizetheti ki az általa leadott Megrendeléseket, hogy bankkártyája adatait újból meg kelljen adnia. Az eMAG felhívja „Payment by 1 click” (Fizetés 1 kattintással) fizetési módot beállító Ügyfelek és Vásárlók figyelmét arra, hogy ilyen típusú beállítások alkalmazása esetén, az esetleges illetéktelen hozzáférés elkerülése érdekében, nem javasolt védelem nélküli, automatikus bejelentkezési módot telepíteni az informatikai eszközökön, a teljesség igénye nélkül: laptopon, mobil telefonon vagy tableten, illetve bejelentkezve maradni a fiókban.
5.9.2. Bankkártyája adatainak megadásával az Ügyfél/Vásárló megerősíti, hogy a Payment by 1 click” (Fizetés 1 kattintással) fizetési módról előzetes tájékoztatást kapott és elfogadta ezen fizetési módra vonatkozó jelen feltételeket.
5.9.3. Az eMAG nem tárolja az Ügyfél/Vásárló bankkártya-adatait, azok az eMAG számára nem elérhetők és nem kerülnek továbbításra. Ezen fizetési mód a PayU (székhely: 60-166 Poznan, Grunwaldzka, Lengyelország) által működtetett és biztosított. Minderről az Ügyfél/Vásárló a fizetési mód kiválasztását és aktiválását megelőzően tájékoztatást kap és adatai PayU SA általi kezeléséhez hozzájárul.
5.9.4. Az Ügyfél felel a Saját fiókjába történő belépésért, annak adott esetben történő automatikussá tételéért és a belépéshez szükséges jelszó meghatározásáért, megadásáért, valamint annak harmadik személy részére történő esetleges továbbításáért, hozzáférhetővé tételéért. Az ezekből eredő mindennemű felelősség az Ügyfelet A Saját fiókból leadott megrendelésért és az ahhoz kapcsolódó mindennemű, ügyféloldali tevékenységért a Saját fiók tulajdonosa felel, az eMAG e- tekintetben felelősségét kizárja.
5.9.5. Az Ügyfél/Vásárló több bankkártya adatait is megadhatja, így ezek tekintetében aktiválhatja a Payment by 1 click” (Fizetés 1 kattintással) fizetési módot. Egy bankkártyához egy Token tartozik.
5.9.6. Az Ügyfél/Vásárló ezen fizetési módot valamely vagy mindegyik bankkártya vonatkozásában bármikor törölheti, így inaktiválja (azaz megszünteti) a Payment by 1 click” (Fizetés 1 kattintással) fizetési módot a Saját fiókjában.
